<h2>Retrospektiivitekniikoita</h2>

<h3>Start, Stop, Continue, More of, Less of Wheel:</h3>

Tässä tekniikassa piirretään paperille ympyrä, joka sitten jaetaan viiteen lohkoon. Jokainen lohko nimetään ja nimet ovat “Start”, “Stop”, “Continue”, “More of” sekä “Less of”. Sitten voidaan ruveta käymään ympyrää keskustellen läpi, pysähtyen joka lohkon kohdalle kysymyksen äärelle:

- Start: Mitä meidän kannattaisi alkaa tekemään, mitä emme vielä tee?
- Stop: Mitä meidän kannattaa lopettaa, asia joka ei edesauta tekemistä tai on muiden asioiden tiellä?
- Continue: Mikä meillä toimii hyvin, asia jota kannattaa jatkaa?
- More of: Mitä meidän kannattaisi tehdä enemmän?
- Less of: Mitä meidän kannattaisi tehdä vähemmän?

Sopiva aika ympyrän läpikäymiseen on pienillä ryhmillä noin 10 minuuttia ja isommilla noin 25 minuuttia. Aika riippuu myös siitä, kuinka pitkän sprintin ajan kyseinen retrospektiivi kattaa.

<h3>Glad, Sad, Mad:</h3>

Aloitetaan käyttämällä 10-15 minuuttia siihen, että jokainen ryhmän jäsen kirjoittaa lyhyitä havaintojaan kuluneesta sprintistä indeksikorteille. Sen jälkeen jokainen ryhmäläinen vuorollaan kertoo kirjoittamistaan havainnoista muille ryhmäläisille ja sijoittaa sen jälkeen korttinsa taululle, kolmen kategorian alle, sen mukaan, mihin kategoriaan kokee eri havaintonsa kuuluvan. Kategoriat ovat “Glad”, “Sad” ja “Mad”.

Kun kaikki ovat vieneet korttinsa taululle (tähän varataan aikaa myös noin 10-15 minuuttia), ryhmitellään samaan asiaan kuuluvat kortit vierekkäin. Ryhmittelyyn kuluva aika on enintään 5 minuuttia. Ryhmittelyn jälkeen äänestetään ryhmäläisten kesken, että mistä korteista/korttiryhmistä halutaan keskustella enemmän, tyypillinen keskusteltavien korttien määrä on viisi korttia. Äänestyksen jälkeen keskustellaan eniten ääniä saaneista aiheista ja mietitään, mitä voitaisiin tehdä toisin seuraavassa sprintissä. Keskustelu loppuu joko kun kaikista eniten ääniä saaneistä aiheista on keskusteltu tai sitten kun aikaa on kulunut yhteensä tunti.
