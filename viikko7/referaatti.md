<h3>Referaatti kandidaattityöstä "Scrumban-menetelmän käyttö ketterässä ohjelmistokehityksessä"</h3>


Kalle Ilveksen kandidaattityö aloitetaan käymällä läpi sekä Scrumin, että Kanbanin periaatteita, sekä historiaa. Jonkin verran käydään myös läpi itse ketterän ohjelmistokehityksen syntyhistoriaa; syitä miksi ketterä ohjelmistokehitys on syrjäyttänyt raskasrakenteisempia tapoja tuottaa ohjelmistoa, sekä miten syrjäyttäminen on tapahtunut.

Kappaleessa kolme päästään työn pääaiheeseen, eli siihen, miten Scrumban on kehittynyt Scrumista ja Kanbanista. Ensin käydään käpi Scrumin ja Kanbanin yhtäläisyyksiä sekä eroja, ja sen jälkeen avataan enemmän Scrumbanin tarkoitusta.
Tärkeä yhteneväisyys Scrumissa ja Kanbanissa on niiden noudattama Lean-ajattelutavan mukainen empiirisyyden ja optimisaation kautta syntyvä jatkuvan kehityksen periaate, jota kutsutaan Kaizeniksi. Ilman tätä yhtäläisyyttä voisi Scrumin ja Kanbanin metodien yhdistäminen olla huomattavasti hankalampaa.

Scrumban ei itsessään ole mitenkään tarkkarajainen työkalu, vaan se tarkoittaa kaikenlaisia erilaisia työskentelytapoja, joissa yhdistetään ominaisuuksia sekä Scrumin että Kanbanin työskententelytavoista. Tällä tavoin pystytään luomaan omalle työyhteisölle parhaiten sopiva kokonaisuus, jossa kuitenkin yhdistellään hyväksi havaittuja metodeja.  

Kandidaattityössä käydäänkin lopussa läpi kaksi erilaista esimerkkiä siitä, miten Scrumban on otettu työskentelytavaksi kahdessa erilaisessa ohjelmistotuotantoprojektissa. Molemmissa projekteissa oli alkuun joko kokeiltu tai käytetty Scrumia, mutta siinä kohdattujen ongelmien, sekä toisen projektiryhmän epäonnistuneen Kanban-kokeilun takia koettiin siirtymä Scrumbanin käyttöön tarpeelliseksi.

